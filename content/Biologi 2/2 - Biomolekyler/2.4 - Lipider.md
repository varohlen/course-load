---
tags:
  - Bio2
---
## Vad är en lipid?

Lipider är en vag grupp utan tydliga definitioner, men följande punkter går att använda för att identifiera dem.

- Olösliga i vatten
- Löser sig i opolära ämnen (ex. alkohol och bensin)
- Återfinns i levande organismer

Deras löslighet innebär det att vi får viss information om dess fysikaliska egenskaper. 

>"Lika löser lika"

Opolära ämnen har en lång kolvätekedja, och således kan vi dra slutsatse att även lipider är långa kolvätekedjor.

---

## Fetter och fettsyror

Ofta används lipider och fetter synonymt, men fetter är en undergrupp till lipider. Fetter byggs upp av fettsyror.

#### Fettsyra

Fettsyror är en typ av *karboxylsyror* och består endast av kol, väte och syre. Korta fettsyror är lösliga i vatten, medan längre inte är det.

![[stearinsyra.png]]

*Stearinsyra är en fettsyra. Alla fettsyror är långa kolvätekedjor.*

Fettsyror är inte lipider, men är en viktig del i alla lipider.

Fettsyror kan vara:
- Omättade (inga dubbelbindningar mellan kolatomerna)
- Mättade (enstaka dubbelbindningar mellan kolatomerna)
- Fleromättade (flera dubelbindningar mellan kolatomerna)

Fettsyror namnges efter deras struktur:
- **Omega-3**, mättad fettsyra med dubbelbindning på den tredje kolatomen
- **Omega-6**, mättad fettsyra med dubbelbindning på den sjätte kolatomen
#### Fett

Fetter byggs upp av tre fettsyror och *glycerol*. Ofta kallas de också *triglycerider*, vilket härstammar från tre fettsyror och en glycerol.

Fetter delas precis som fettsyrorna upp i:

- Omättade (inga dubbelbindningar mellan kolatomerna)
- Mättade (enstaka dubbelbindningar mellan kolatomerna)
- Fleromättade (flera dubelbindningar mellan kolatomerna)

![[triglycerid.png|500]]
*En triglycerid, en glycerol kopplad till tre stycken fettsyror.*

#### Fetters funktion i levande organismer

Fett har flertalet funktioner i levande organismer:

- Energilager (fett i fettvävnad)
- Värmande isolering (fettvävnad)
- Skydd
- Fett innehåller dubbelt så mycket energi per gram jämfört med protein och kolhydrater
- Fett i cellmembran
- Fett i nervvävnad
- Ta upp fettlösliga vitaminer (A,D,E och K)
- Hos människan kan fettsyrorna omega-3 och omega-6 inte tillverkas i kroppen och måste tillföras via livsmedel

---

## Membranbildande lipider

Flertalet lipider har en viktig funktion hos levande organismer i att bilda *membran*. Både *cellmembran*, *kärnmembran*, och andra viktiga membran byggs upp av dessa lipider.

Samtliga membranbildande lipider har egenskapen av att ha en *hydrofil*- (vattenälskande) och en *hydrofob*- (vattenhatande) del. Det ger dessa lipider möjlighet att skapa en barriär genom att skapa ett membran som vatten ej kan tränga genom.

Det går också att beskriva dem som *amfifila* ("tycker om båda").

#### Fosfolipider

Fosfolipider består av en fettsyra och en fosforsyra. Fettsyra är en opolär och olöslig i vatten medan fosforsyran är polär och löslig i vatten. De olika delarna skapar således den *hydrofila* och den *hydrofoba* ändarna beroende på deras löslighet.

![](https://hackmd.io/_uploads/SJCkg3VRn.png)
*Fosfolipider är den främsta komponenten i alla levande organismers cellmembran.*

#### Övriga membranbildande lipider

**Glykolipider** är en annan membranbildande lipid. Istället för en fosforsyra i ena änden har den istället en monosackarid (ofta glukos eller galaktos). Dessa hittas ofta på utsidan av cellmembranet.

**Sfingolipid** är ytterligare en membranbildande lipid. Den består av fettsyra och *sfingosin* (en annan alkohol än glycerol). De har en viktig funktion i nervceller, men finns också på cellmembranet.

---

## Steroider

Ytterligare en viktig grupp av lipider är *steroider*. Den första associationen till ordet steroid är troligen följande:

![[anabola.png]]
*Bilden syftar till **anabola steroider**, vilket i sin tur är syntetiskt testosteron, det manliga könshormonet, som i sin tur är en steroid.*

Steroider är mycket mer än ett dopingpreparat. Till skillnad från övriga lipider som alla är baserade på långa kolvätekedjor består istället steroider av *kolväteringar*.

Dessa kolväteringar består antingen av fem eller sex kolatomer och kallas således, *cyklopentan* och *cyklohexan* (jämför namngivningen hos [[2.3 - Kolhydrater|monosackarider]]).

![[kolväteringar.png]]
*Kolväteringarna ritas med hörn som motsvarar varje kolatom. Jämför igen med monosackarider.*

En steroid består av fyra stycken kolväteringar. 

#### Exempel på steroider

**Kolestrol**: en steroid som också utgör en viktig komponent i cellmembranet. Utöver det är den en viktig utgångspunkt för kroppen tillverkning av andra steroider.

**Testosteron**: är det manliga könshormonet och ett *steroidhormon*. Det är alltså ämnen som kan reglera cellers funktioner.

**Östrogen**: det kvinnliga könshormonet är också ett *steroidhormon*.

---

