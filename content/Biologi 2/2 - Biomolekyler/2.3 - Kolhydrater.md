---
tags:
  - Bio2
---
Kolhydrater är det gemensamma namnet på alla typer av **sockerarter**. Sockerarter är kemiska föreningar bestående av kol, väte och vatten.

Namnet kommer från att de är *hydrater* av *kol* (dvs vatten bundet till kol). En allmän formel för sockerater är:
	$$ \\ \ce{C_m(H2O)_n} \quad m, n \geq 3 \\ $$

(Det här stämmer *inte helt* idag, och biokemiskt definieras en kolhydrat som att den innehåller minst två alkoholer och en keton eller aldehyd, men vi kan nöja oss med ovan defninition).

- Hur många kolatomer har en kolhydrat som minst?

---

### Monosackarider

De enklaste kolhydraterna är *monosackarider*, eller *enkla sockerarter*. Dessa består endast av en sockermolekyl.

![[glukos.png|400]]
*Glukos är en monosackarid.*

Varje kolatom i en sockermolekyl har generellt en *hydroxylgrupp* (syre och väte) eller en *karboxylgrupp* (dubbelbindning syre) bundet till sig.

Fler exempel på viktiga monosackarider:

- Ribos (Finns i RNA)
- Deoxiribos (Finns i DNA)
- Galaktos (Används av organismer för energi)
- Fruktos (Används av organismer för energi)
- Glukos (Används av organismer för energi)

Dessa delas upp efter hur många kolatomer de innehåller

- Trios (3)
- Tetros (4)
- Pentos (5)
	- Ribos
	- Deoxiribos
- Hexos (6)
	- Glukos
	- Galaktos
	- Fruktos
- Heptos (7)

---

### Disackarider

De enkla sockerarterna (monosackarider) bygger också upp större molekyler. Om två enkla sockerarter är ihopbundna bildar de istället en *disackarid*. Bindningen mellan de två monosackariderna kallas för *glykosidbindning*.

De flesta disackarider har den kemiska formeln:  $C_{12}H_{22}O_{11}$ , och molekylerna skiljs istället åt genom atomarrangemanget.

![[maltos.png|500]]
*Disackariden maltos som består av två glukosmolekyler som är bundna till varandra genom en av syreatomerna. En syreatom och två väteatomer har gått förlorade för att möjliggöra bindningen.*
##### Tre disackarider

- Sackaros: glukos + fruktos
- Laktos: glukos + galaktos
- Maltos: glukos + glukos

![[disackarid.png|400]]
*Schematiskt ritar vi oftast disackarider likt ovan. Vi ser då de två gula hexagonerna som monosackarider vilka är ihopbundna via ett syre.*

>[!TLDR] Laktosintolerans
>Laktosintolerans är ett mycket vanligt tillstånd hos den vuxna populationen av människor i världen. Det är egentligen väldigt få vuxna som kan konsumera mjölkprodukter, där länderna i Norden är ett undantag.
>
>Laktos förekommer i däggdjursmjölk och är en viktig energikälla för ungar som diar. För att bryta ned disackariden laktos till galaktos och glukos, som cellerna i sin tur kan använda i cellandningen krävs *enzymet* **laktas**. 
>
>Hos vuxna individer produceras inte längre **laktas**, eftersom de inte längre är beroende av modersmjölken. Om enzymet inte finns i tillräckligt stora mängder kan laktos inte brytas ned. Det bryts då istället ned av bakterier i mag-tarmkanalen vilket leder till uppblåsthet och buksmärtor hos laktosintoleranta individer. 

---

### Oligosackarider och polysackarider

Ännu större sockerater klassifieras endast enligt **oligosackarider** (flera sockerarter) och **polysackarider** (många sockerarter).

>*Jämför med hur [[2.2 - Aminosyror och proteiner|peptider]] namnges.* 

![[polysackarid.png]]
*Oligo- och polysackarider kan schematiskt illustreras precis som disackarider. Ovan oligosackarid med åtta stycken monosackarider.*

---
##### Oligosackarider
Oligosackarider syftar på ett bestämt antal sockerater och syftar oftast till kolhydrater med fyra till tio monosackarider.

Ex. fruktooligosackarider som är sammansatta fruktosmolekyler och återfinns hos vissa växter.

##### Polysackarider
Polysackarider är istället molekyler med betydligt fler monosackarider, upp till flera tusen. Polysackarider som endast består av en enda typ av monosackarider kallas för *homopolysackarid*, medan en polysackarid som består av olika monosackarider kallas för *heteropolysackarid*.

---
#### Exempel på polysackarider

Polysackarider är oerhört viktiga för **energilagringen** hos levande organismer. Långa kedjor av glukosmolelkyler bildar både **stärkelse**, **glykogen**, och **cellulosa** (samtliga är homopolysackarider av glukos).

- **Stärkelse**
	- Den vanligaste kolhydratkällan i vår föda, och är den kolhydrat vi hittar i ex. potatis, pasta eller bröd.
	- Bryts ned till **maltos** med hjälp av enzymet **amylas**.
	- Fungerar som energilager för växter.

- **Glykogen**
	- Energilagring hos djur.
	- Finns främst i muskler och lever hos människan.
	- Bryts ned till glukos.

- **Cellulosa**
	- Vanligaste organiska substansen i naturen.
	- Finns hos växter, bakterier och alger.
	- Otroligt stora polysackarider med upp till 15 000 glukosmolekyler.
	- Flera glukoskedjor är bundna till varandra och är betydligt stabilare än de andra polysackariderna.
	- Bygger upp växter cellvägg.
	- Viktig råvara för människan.
	- Kallas för "fiber" (växtfiber) ur ett livsmedelsperspektiv och kan inte brytas ned av människan mag- och tarmkanal.

---



