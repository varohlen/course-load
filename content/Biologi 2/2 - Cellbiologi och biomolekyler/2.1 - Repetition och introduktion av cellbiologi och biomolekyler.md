---
tags:
  - Bio2
---
Biologi innebär studier av levande organismer, men vad innebär att något är levande?

Livet som observeras på jorden kan ta många skepnader och uttryck, men har följande gemensamt:

>[!INFO] Egenskaper hos levande organismer
>- Tillväxt
>- Fortplantning
>- Reaktion på stimuli (*och rörelse*)
>- Metabolism (*och energiomvandling*)

Utöver detta kan vi tillägga att **alla organismer består av celler**. En av de grundläggande vetenskapliga teorierna inom biologi kallas för **cellteorin**, och syftar just till att alla levande organismer är uppbyggda av celler.

Utöver cellteorin ligger även **evolutionsteorin** till grund för mycket av det vetenskapliga pardigm som råder inom biologin. På många sätt går de två vetenskapliga teorierna in i varandra och skapat ett gemensamt stöd får vetenskapliga världsbild.

>[!SUCCESS] Vetenskapliga teorier
> **Cellteorin**: Alla organismer är uppbyggda av celler
> **Evolutionsteorin**: Alla organismer har samma ursprung

---

## Biomolekyler

Alla organismer celler består i sin tur av kemiska föreningar, studierna av dessa *makromolekyler* som utgör livet på jorden kallas *biokemi*.

Kemister studerade tidigt byggstenarna för liv och en tidig slutsats var att alla kemiska föreningar som bygger upp organismer innehåller *kol*. Därav kom alla föreningar som innehåller kol att kallas *organiska ämnen*.

>[!WARNING] Biokemi och organisk kemi
>
>- **Organisk kemi**: studierna av alla kemiska föreningar som innehåller grundämnet *kol*. Det finns massvis av kolföreningar som inte har med organismer att göra.
>
>---
>
>- **Biokemi**: studierna av de molekyler och kemiska processer som finns i levande organismer. 

Nästan alla biomolekyler kan delas in i fyra kategorier:

- Proteiner och aminosyror
- Kolhydrater
- Lipider
- Nukleotider och nukleinsyror

---

## Modeller av celler

Alla organismer byggs upp av celler. Däremot ser inte alla celler likadana ut. Ofta studerar vi en förenklad modell av exempelvis en *eukaryot cell* (en cell hos eukaryota organismer såsom: djur, växter och svampar). 

---

![[djurcell.png|500]]

*Enkel modell av en djurcell*

---


![[avdjurcell.png|500]]

*Mer avancerad modell av en djurcell*

---

För att verkliga djupdyka skapades en extremt detaljerad modell av en cell som ett konstverk av Evan Ingersoll och Gael McGill.

- [3D-rendering av en eukaryot cell](https://cdna.artstation.com/p/assets/images/images/022/299/390/large/gael-mcgill-cellularlandscape-digizyme.jpg?1574883833)
- [Interaktiv version](https://www.digizyme.com/cst_landscapes.html)

---

## Olika typer av celler

Alla celler ovan är just *eukaryota celler* (celler med äkta kärna). I systematiken studerade vi de *tre domäner* allt livt delas upp i.

- Eukaryota organismer
- Bakterier
- Arkéer

De två sista domänerna samlas ibland under det mer föråldrade begreppet *prokaryota organismer* eftersom de har *prokaryota celler* (celler utan kärna).

![[procell.png|500]]
*En baktericell (en prokaryot cell).*

---

