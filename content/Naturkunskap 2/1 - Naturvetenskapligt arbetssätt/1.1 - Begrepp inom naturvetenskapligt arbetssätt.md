---
tags:
  - Nak2
---
Centralt för naturvetenskapen är det vetenskapliga arbetssättet. Det här har även behandlats i Naturkunskap 1b och är delvis repetition.

## Vetenskaplig undersökning

>[!FAQ] Frågeställning
>Formulerad som en fråga och anger syfte för undersökning
>- *Blir resultaten i skolan bättre om man studerar mer?*

$$ ↓ $$

>[!TIP] Hypotes
>Formulerad som ett påstående och förutsäger resultatet av en händelse. Måste kunna vara sant eller falskt.
>- *Skolresultatet blir bättre om man studerar mer.*
>
>En hypotes är alltså ett antagande som förklarar frågeställningen. En hypotes måste även vara *prövbar*.

$$ ↓ $$

> [!WARNING] Undersökning
> En hypotes *prövas* genom:
> - Experiment
> - Observationer
> - Simuleringar
> 
> Undersökningar består alltid av *datainsamling* (data = information), inom naturvetenskapligt arbete är det ofta *kvantitativa* sådana (mätbara), medan det inom andra discpliner är vanliga med *kvalitativa* (icke-mätbara)

$$ ↓ $$

>[!SUCCESS] Slutsats
>Resultat från undersökningar sammanställs och analyseras. Hypotesen prövas mot dessa slutsatser, och antingen bekräftas eller förkastas.
>
>Om hypotesen förkastas (hypotesen är falsk), formuleras en ny hypotes och arbetet börjar igen.
>
>Om hypotesen bekräftas leder troligtvis till nya frågeställningar och hypoteser och arbetet börjar igen.

---
## Vetenskaplig teori

En vetenskaplig teori skiljer sig från det det vardagliga användandet av teori.

Jämför

>*"Jag har en teori om vem som kastade snöboll på min bil."*

med

>*"Evolutionen är en naturvetenskaplig teori."*

Samma ord används, men har helt olika betydelse. I det första exemplet syftar ordet på en gissning eller en misstanke, medan det i det andra exemplet istället betyder att evolutionen är i allra högsta sannolikt sann.

>[!INFO] Vetenskaplig teori
>är flertalet påståenden, definitioner och modeller som tillsammans ger en möjlig förklaring till observerat fenomen.
>
>En vetenskaplig teori kan ses som slutmålet för en vetenskaplig undersökning.
>
>En vetenskaplig teori är alltid falsifierbar (går att motbevisa) och gör alltid förutsägelser om vår omvärld.

Exempel på vetenskapliga teorier:
- Big bang-teorin
- Evolutionsteorin
- Relativitetsteorin
- Cellteorin

---

![[vetnaturligtvis.png]]
*En schematisk bild av en vetenskaplig undersökning. Källa: Naturligtvis Naturkunskap 2 Gleerups*

---

## Modell

En vetenskaplig teori består ofta av *modeller*, vad är då en modell?

| ![[3dhuvud.png]] | ![[hand.png]] |
| ------------------------------------ | ------------------------------------ |
| ![[atom.png]] | ![[karta.png]] |
| ![[enkelcell.png]] | ![[exgra.png]] |
*Alla bilder ovanför är exempel på modeller.*

>[!INFO] Modell
>är ett försök till avbildning av verkligheten.

Alla exempel ovan är olika typer av avbildningar, eller försök att visa verkligheten. Ofta kan de vara förstorade, förminskade, förenklade eller färglagda för att vi lättare ska förstå. 

En modell kan vara en person som visar upp en produkt. En modell kan vara en bild, en karta eller en graf.

---

