---
tags:
  - Nak2
---
> Är all forskning bra forskning?

Varje undersökning som görs måste alltid prövas mot de *etiska principer* vi människor kommit överens om. I grund och botten måste undersökningen göra mer nytta än skada.

---
## Historiska exempel

![[vipeholm.png]]*Vipeholmsexperimenten, och anledningen till att begreppet lördagsgodis existerar i Sverige. Karies undersöktes genom att utsätta patienter för fasansfulla mängder socker och godis.*

![[stanford.png]]
*Stanfordexperimenten, undersökte påverkan av makt genom att dela upp studenter i vakter och fångar. Experimentet fick avbrytas efter bara sex dagar.*

![[nazityskland.png]]
*Köldexperiment i Nazityskland. Fångar utsattes för olika temperaturer för att avgöra människans köldtålighet. Under andra världskriget genomfördes flertalet oetiska forskningsförsök både i Tyskland, men även länder så som Japan.*

---

- I Sverige och övriga världen finns idag både lagar och regler som säkerhetsställer att all forskning som görs på djur eller människor inte orsakar onödigt lidande.

- Även forskning inom vissa områden så som *stamceller* eller *kloning* är också reglerat.

- Lagar finns även för att förhindra forskningsfusk och plagiat.

---

## Forskning på människor

Personer som ingår i forskning måste lämna *informerat samtycke*, de måste alltså muntligt eller skriftligt godkänna att de deltar efter att ha fått utförlig information om vad att delta i studien innebär.

All forskning som kan påverka det fysiska- eller psykiska måendet hos människor måste ha tillstånd från [*etikprövningsmyndigheten*](https://etikprovningsmyndigheten.se/)

Dessa regler gäller inte enbart medicinsk forskning, utan även exempelvis enkäter och intervjuer behöver följa etiska lagar och regler.

---

## Forskning på djur

Forskning på ryggradsdjur och bläckfiskar omfattas även de av tillstånd från etikprövningsmyndigheten för att den ska gå genomföras.

I Sverige utgår vi främst från de **tre R:en** som vägledande princip för djurförsök. ([Faktablad om 3R](https://www2.jordbruksverket.se/download/18.7cf5ca82188006ce38e1e328/1683708070554/ovr573v2.pdf))

### Replace
I första hand ska djurförsök *ersättas*. Andra möjligheter ska undersökas i första hand.  Exempelvis kan simuleringar, cellkulturer eller försök på frivilliga människor användas.

### Reduce
Om det inte är möjligt att ersätta djurförsöken ska de istället *minimeras*. Det vill säga antalet djur som ingår i studien ska vara så få som möjligt. Genom att förbättra forskningsmetoder och designen av experimenten kan man använda färre djur men ändå få tillförlitliga resultat.

### Refine
Oavsett hur försöken går till ska de alltid *förbättras* gällande djurens vilkor. Utgångspunkten är alltid att minimera djurens lidande och stress. Detta kan inkludera att förbättra hanteringen av djuren, använda smärtlindring och välja metoder som orsakar så lite obehag som möjligt.

----

## Forskningsfusk

Ytterligare en etisk aspekt av forskning är *forskningsfusk*. Det innebär att en forskare förvränger processen eller resultatet av sin forskning för att uppvisa de resultat de vill. Anledning till detta kan vara många:

- Ekonomisk incitament
- Berömmelse
- Bekvämlighet

![[paolom.jpg|500]]


>[!FAQ] ‎Vem är mannen? Vad har man med vetenskapsetik att göra?